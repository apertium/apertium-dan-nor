'''Slaget om Henderson Field''' fann stad mellom den [[23. oktober|23.]] og [[26. oktober]] [[1942]] på og omkring [[Guadalcanal]] i [[Salomonøyane]]. Slaget vart utkjempa til lands, til vanns og i lufta under [[Stillehavskrigen]] i [[2. verdskrig]] og vart utkjempa av [[Keisarriket Japan]]s hær og flåte mot dei [[Vestallierte]], som hovudsakleg bestod av styrkar frå [[United States Marine Corps]] og [[United States Army|U.S. Army]]. Slaget var det tredje av dei tre store landoffensivane som japanerane gjennomførde under [[slaget om Guadalcanal]].

Under slaget slo styrkar frå den amerikanske hæren og det amerikanske marinekorpset under [[generalmajor]] [[Alexander Vasseikrisp]] tilbake eit åtak frå den 17. japanske armé under [[generalløytnant]] [[Harukichi Hyakutake]]. Dei amerikanske styrkane forsvarte Lungastillingen, som dekte [[Honiara International Airport|Henderson Field]] på Guadalcanal, som amerikanarane hadde erobra frå japanerane etter landgangen på Guadalcanal den [[7. august]] [[1942]]. Hyakutakes styrke vart sendt til Guadalcanal som reaksjon på den allierede landgangen og hadde som oppdrag å gjenerobra flyplassen og driva ut dei allierte styrkane frå øya.

Hyakutakes soldatar gjennomførde talrike åtak i løpet av dei tre dagane mot ulike punkt i Lungastillingen, men dei vart alle slått tilbake med store japanske tap som følgd. Samstundes forsvarte allierte fly, som opererte frå Henderson Field, med hell amerikanske stillingar på  Guadalcanal mot åtak frå japanske fly og flåtestyrkar.

Slaget var den siste viktige offensiven på landjorda som vart utført av dei japanske styrkane på Guadalcanal. Etter eit forsøk på å landsetja ytterligare forsterkningar slo feil under [[Sjøslaget ved Guadalcanal]] i november 1942, gav japanerane opp og [[Operasjon Ke|evakuerte]] mange av dei resterande styrkane fram til den første veka av februar 1943.

== Bakgrunn ==
=== Slaget om Guadalcanal ===
{{Hovedartikel|Slaget om Guadalcanal}}

Den [[7. august]] [[1942]] vart det landsett allierte troppar – hovudsakleg amerikanske – på Guadalcanal, [[Tulagi]] og [[Floridaøerne]] i [[Salomonøyane]]. Landsetningane hadde til formål å nekta japanerane øyane som basar som kunna trua forsyningsrutene mellom USA og [[Australia]] og dessutan å sikra seg øyane som utgangspunkt for eit felttog med det formål å isolera den japanske hovudbasen ved [[Rabaul]]. Samstundes kunne ein dermed støtta felttog til dei allierte på Ny Guinea. Landsetningane vart starten på det seks månader lange slaget om Guadalcanal.<ref>Hogue, ''Pearl Harbor to Guadalcanal'', s. 235–36.</ref>

Japanerane vart overraska av landgangen, og om aftanen den [[8. august]] hadde dei 11.000 allierte troppane under kommando av generalmajor Alexander Vasseikrisp sikra seg Tulagi og dei omkringliggande småøyane forutan ein flyplass, som var i ferd med å verta bygd ved Lunga Point på Guadalcanal. Flyplassen vart seinare døypt «Henderson Field» av dei allierte styrkane. Dei allierte flya, som seinare kom til å operera frå flyplassen, vart kjende som «[[Cactus Air Force]]» (CAF) etter det allierte kodenamnet for Guadalcanal. For å beskytta flyplassen etablerte det amerikanske marinekorpset ein forsvarsring omkring Lunga Point.<ref>Morison, ''Struggle for Guadalcanal'', s. 14–5 og Shaw, ''First Offensive'', s. 18.</ref>

Som svar på den allierte landgangen på Guadalcanal overdrog den japanske overkommandoen oppdraget med å gjenerobra Guadalcanal frå dei allierte til den 17. armé, som var på storleik med eit armekorps, og som hadde base ved Rabaul under kommando av generalløytnant Harukichi Hyakutake. Den 19. august begynte ulike einingar frå 17. armé å komma fram til Guadalcanal med det oppdraget å fordriva dei allierte styrkane frå øya.<ref>Griffith, ''Battle for Guadalcanal'', s. 96–9, Dull, ''Imperial Japanese Navy'', s. 225, Millar, ''Guadalcanal: The First Offensive'', s. 137–38.</ref>
