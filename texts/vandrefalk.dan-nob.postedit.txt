Vandrefalk (Falco peregrinus) er en rovfugl som er utbredt over alle kontinent utenom Antarktis.
Den er kjent for å være blant verdens hurtigste fugler når den styrtdykker mot et bytte.
Her hevdes den å kunne nå en fart på 390 km/t.
Den er en av de foretrukne fuglene til falkonerer.
Det finnes omkring 16 underarter.

Fuglen danner en pilformet profil med sine smale vinger når den flyr.
Dette aerodynamiske designet er også blitt anvendt av flykonstruktører for å øke hastigheten på kampfly.

Vandrefalkens føde består av mellomstore fugler som den fanger i luften.
Det dreier seg ofte om duer, vadefugler, mindre ender, kråkefugler og troster.
Hunn-vandrefalken, som er størst, er i stand til å ta bytter på helt opp til 1 kg.

Miljøgifte.

Vandrefalken var i 1960-årene og 1970-årene på sterk tilbakegang i Skandinavia og mange andre steder.
Miljøgifter var den store synderen, siden de ødela fuglenes fruktbarhet.
Spesielt insekticidet DDT, som førte til tynnskallede egg, påvirket vandrefalkens reproduksjonsevne.
Zoologen Rachel Carson påpekte nettopp dette problemet allerede i 1962 i sin bok Silent Spring.

Etterhvert som det er blitt bedre kontroll på bruken av miljøgifter generelt, men spesielt i landbruket, sees stadig flere vandrefalker også i Danmark på trekk mot Norge og Sverige.
Ynglefugl i Danmark.
Vandrefalk fra England.

Vandrefalken gjorde sitt siste yngleforsøk i Danmark i 1972, men er nå tilbake som dansk ynglefugl, i det den siden 2002 har ynglet på Møns klint (2002: 2 unger, 2003: 3 unger).
I 2004 forsøkte et nytt dansk vandrefalkepar å yngle på Bornholm, men det mislyktes dessverre pga. manglende beskyttelse av yngleområdet.
Vandrefalken har siden 2007 ynglet med suksess på Stevns Klint (2007: 2 unger, 2008: 3 unger) og den har også etablert rede i 2009.

I 2009 ble det for første gang siden 1937 (hvor tre unger ble ringmerket på Bornholm) ringmerket vandrefalkeunger i Danmark.
Den 18. mai ble det ringmerket tre unger på Stevns Klint (to hanner og en hunn) og den 19. mai fire unger på Møns Klint (to hanner og to hunner).
Den 30. juni ble tre unger (to hanner og en hun) ringmerket nær Hammerhus på Bornholm.

Det var senest i 2012 12 ynglepar i Danmark, hvorav 6 par hadde suksess med å få unger på vingene.
Ynglebestanden er vurdert som sårbar på den danske rødlisten.
