1	Hvor er James?
2	James og Mary er i hagen. Det er fint vær i dag, det er veldig varmt. I går var det veldig kaldt. De kunne ikke leke ute da. James og Mary elsker å leke, de leker alltid sammen i hagen utenfor det store huset.
3	James er en liten gutt og han er seks år gammel. Den lille piken er hans søster, hun er fem år gammel. James har en liten hund, den er også i hagen nå. Hunden liker å leke med de to barna. Hunden er veldig glad nå.
4	Har Mary også en hund? Nei, Mary har ikke noen hund, hun har en katt. Katten er i huset, den sover.
5	Moren deres er inne i huset sammen med katten; hun ser gjennom vinduet og ser James og Mary leke. James løper fort til ett stort gammelt tre, han gjemmer seg for Mary. Vet du hvorfor? Mary sitter og har hendene sine foran øynene sine. Hun kan ikke se noe og hun teller. Hvorfor gjør hun det? Og hva gjør James nær treet?
6	Det er en lek. Når Mary er ferdig med å telle ser hun seg rundt. Hun leter etter James: hvor ble det av han? Så du ham?
7	Mary vet ikke hvor James er. Hun spør hunden: "Så du James?" Men hunden kan selvfølgelig ikke snakke. Så Mary får ikke noe svar på spørsmålet sitt. Ingen mennesker får svar når de snakker til hunder!
8	Mary ser på moren sin bak vinduet, moren hennes ler. Mary tror at hun så hvor James gikk: "Fortell meg hvor han er!", sier hun til moren sin. "Nei, Mary, det kan jeg ikke fortelle deg!" svarer hun. Selv om hun antagelig vet hvor han er, vil hun ikke fortelle.
9	Mary går sakte gjennom hagen. Hun forsøker fremdeles å finne James. Hun titter under bordet og under stolene, men James er ikke der. Hun leter overalt men hun kan ikke finne James.
10	Så hører hun en lyd, den kommer fra bak det store gamle treet. Kan det være James? Der er lyden igjen! Hun lytter nøye. Det er ikke en fugl eller ett annet dyr. Hun kan høre det godt nå. Det må være James!
11	Der ser hun en liten hånd også og når hun går nærmere ser hun hodet hans også. Hun ler og sier: "Jeg fant deg!" De er begge lykkelige og går til huset, det er på tide å spise noe og drikke litt vann!
